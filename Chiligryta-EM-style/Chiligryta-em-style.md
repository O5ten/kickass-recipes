## Ingredienser
- 5 st  vitlöksklyftor, hackade
- 2 msk  olja+1 msk smör till stekning
- 1 kg  högrev
- 0,5 dl  matolja+3 msk smör till stekning
- 1 msk  vetemjöl
- 1 l  öl, gärna mörk
- 3 dl  Köttbuljong, gärna mörk (hemkokt, 2 buljongtärningar eller oxfond på flaska+vatten)
- 2 tsk  spiskummin, mald
- 0,5 tsk  koriander, mald
- 1 tsk  oregano
- 1-2 tsk  hickorysalt eller ½ dl barbecue-sås
- 1 msk  socker, gärna mörkt muscovadosocker
- 0,5 tsk  kakao

## Chiliblandning
- 1 st  torkad ancho-chilifrukt
- 1 st  chipotle-chilifrukt
- 2 st  jalapeno-chilifrukter

## Till redning, avsmakning
- 2 tsk maizena

## Gör såhär
- 1 Om du använder hela torkade chilifrukter av ancho och chipotle, rensa bort stjälkar och kärnor och koka i några deciliter vatten i 15 minuter. Ta upp chilin och hacka den, spar chilivattnet. 
- 2 Fräs vitlöken i olja tills den precis börjar ta färg, lägg den i en gryta. 
- 3 Skär högrev i små kuber, ca 2x2 cm. 
- 4 Bryn högrevet i omgångar i smör och olja på hög värme. Se till att inte ha för mycket kött i pannan eftersom temperaturen då sänks och köttet kokar istället för att brynas. 
- 5 När allt kött är brynt, häll ner det i grytan, strö över vetemjölet, vispa ur stekpannan med lite vatten och häll på skyn på köttet. Häll på öl så att det täcker köttet. 
- 6 Blanda i köttbuljong, kokt hackad chilipeppar, spiskummin, koriander, oregano, hickorysalt eller barbecuesås, kakao och socker. 
- 7 Koka upp och låt sedan köttet puttra tills det är mjukt och lätt faller sönder, vilket tar ca 1 ½-2 timmar, eller tills det helt faller samman i ett härligt, mustigt mos, vilket tar mer som 3 timmar. 
- 8 Under tiden grytan kokar, krydda med dina favoritchilisorter och smaka av ofta. Du kanske behöver späda med mer öl. Kanske vill du ha mer av de ingående kryddorna, kanske vill du ha i paprikapulver, mer vitlök, mer kakao eller något annat som sätter din egen smak på grytan.
- 9 När du är nöjd med konsistensen på köttet är grytan klar. Om du tycker att den är för lös, red den med lite maizena, antingen redning som du strör direkt i grytan eller vanlig maizena som du blandar med lite vatten, häller i, kokar upp och låter puttra i 3 minuter. Glöm inte att salta ordentligt eftersom saltet väcker de andra smakerna! 
- 10 Servera chiligrytan i en djup skål med gräddfil, bröd, sallad, eventuellt tacochips och riven ost eller med quesadillas och salsa fresca. Och så kall öl, förstås! 
